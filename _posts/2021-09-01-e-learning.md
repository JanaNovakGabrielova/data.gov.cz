---
layout: post
icon: whatshot
title: E-learning - nová možnost vzdělávání v oblasti otevřených dat
detail: true
ref: e-learning
lang: cs
author: marie_vítová
date: 2021-09-01 06:00:00 +01:00
---
Ministerstvo vnitra již několik let nabízí bezplatná školení v oblasti otevřených dat pro všechny zájemce z řad pracovníků státní správy a samosprávy i odborné veřejnosti. 
V rámci rozšiřování těchto vzdělávacích aktivit a zvyšování jejich dostupnosti je od září 2021 na Portálu otevřených dat k dispozici nová forma vzdělávání: [e-learningové kurzy][sekce e-learning].

<!--more-->

## Jak kurzy vypadají a kde je lze najít?

Přehledu všech dostupných e-learningových kurzů je věnována [samostatná podsekce v části Vzdělávání][sekce e-learning] na Portálu otevřených dat.
V současné době je v podobě e-learningu k dispozici základní kurz [Co jsou otevřená data][úvodní kurz] zaměřený na široké publikum, který nevyžaduje žádné specifické IT znalosti či dovednosti nad rámec uživatelské znalosti PC a seznamuje uživatele s konceptem otevřených dat, dále je k dispozici manažersky orientovaný kurz zaměřený na [publikační plán][publikační plán] organizace a publikaci dat a rovněž trojice technicky orientovaných kurzů: [Katalogizace otevřených dat][katalogizace], [Úvod do otevřených formálních norem][úvod do OFN] a [Technické aspekty otevřených dat][technické aspekty].

<div class="row">
      
    <div class="col-12 col-md-6 col-lg-4 col-xl-3 mb-3 d-flex">
    <div class="card">
        <div class="card-body">
        <h2 class="card-title h5">Co jsou otevřená data</h2>
        <p>
            Cílem školení je poskytnout veřejnosti základní informace o tom, co otevřená data jsou, proč se mají publikovat a jak je chápeme v kontextu ČR. Absolvent kurzu by měl mj. být schopen vyhledat otevřená data, posoudit, jaká data se mají publikovat povinně, a chápat základní pojmy v oblasti otevřených dat.
        </p>
        <a href="/vzdělávání/e-learning/co-jsou-otevřená-data/" class="btn btn-secondary" role="button">E-learning &raquo;</a>
        </div>
        <div class="card-footer"><i class="bi-stopwatch"></i> 2,5 hodiny</div>
    </div>
    </div>

    <div class="col-12 col-md-6 col-lg-4 col-xl-3 mb-3 d-flex">
    <div class="card">
        <div class="card-body">
        <h2 class="card-title h5">Publikační plán a publikace dat</h2>
        <p>
            Cílem školení je poskytnout kompetentním pracovníkům takové informace, aby byli schopni realizovat, resp. řídit vytvoření publikačního plánu dané organizace.
        </p>
        <a href="/vzdělávání/e-learning/publikační-plán-a-publikace-dat/" class="btn btn-secondary" role="button">E-learning &raquo;</a>
        </div>
        <div class="card-footer"><i class="bi-stopwatch"></i> 2,5 hodiny</div>
    </div>
    </div>

    <div class="col-12 col-md-6 col-lg-4 col-xl-3 mb-3 d-flex">
    <div class="card">
        <div class="card-body">
        <h2 class="card-title h5">Katalogizace otevřených dat</h2>
        <p>
            Cílem školení je poskytnout koordinátorovi otevírání dat takové informace, aby byl schopen rozhodnout o způsobu katalogizace otevřených dat, kurátorům takové informace, aby byli schopni řádně plnit katalogizační záznamy datových sad a správci katalogu OD a IT specialistům takové informace, které jim umožňí určit formu implementace lokálního katalogu otevřených dat a jeho implementaci řídit.
        </p>
        <a href="/vzdělávání/e-learning/katalogizace-otevřených-dat/" class="btn btn-secondary" role="button">E-learning &raquo;</a>
        </div>
        <div class="card-footer"><i class="bi-stopwatch"></i> 45 minut</div>
    </div>
    </div>

    <div class="col-12 col-md-6 col-lg-4 col-xl-3 mb-3 d-flex">
    <div class="card">
        <div class="card-body">
        <h2 class="card-title h5">Úvod do otevřených formálních norem (OFN)</h2>
        <p>
            Cílem školení je poskytnout kompetentním pracovníkům takové informace, aby byli schopni posoudit možnost/nutnost využití otevřených formálních norem, výhody aplikace OFN v rámci organizace otevírající svoje data a rovněž aby byli schopni využívání OFN iniciovat a koordinovat.
            Kurz není zaměřen na technické aspekty tvorby nových OFN.
        </p>
        <a href="/vzdělávání/e-learning/otevřené-formální-normy-ofn/" class="btn btn-secondary" role="button">E-learning &raquo;</a>
        </div>
        <div class="card-footer"><i class="bi-stopwatch"></i> 2 hodiny</div>
    </div>
    </div>

    <div class="col-12 col-md-6 col-lg-4 col-xl-3 mb-3 d-flex">
    <div class="card">
        <div class="card-body">
        <h2 class="card-title h5">Technické aspekty otevřených dat</h2>
        <p>
            Cílem školení je poskytnout kompetentním pracovníkům takové informace, aby měli přehled o technologiích a technických postupech používaných v otevřených datech a byli schopni již samostatně dohledat detailní informace potřebné k technické realizaci otevírání dat, resp. řídit technickou stránku otevírání dat dané organizace.
        </p>
        <a href="/vzdělávání/e-learning/technické-aspekty-otevřených-dat/" class="btn btn-secondary" role="button">E-learning &raquo;</a>
        </div>
        <div class="card-footer"><i class="bi-stopwatch"></i> 2 hodiny</div>
    </div>
    </div>
    
</div>

Kurzy se skládají jednotlivých modulů, z nichž je možné si vybírat.
Kurz je možné časově rozložit do více dní a libovolně se vracet k jeho jednotlivým částem.
Je ovšem doporučeno absolvovat vždy celý kurz, aby školená osoba získala kompletní znalosti k danému tématu.

## Certifikát a závěrečný test

Každý z e-learningových kurzů je zakončen dobrovolným testem - tyto testy jsou určeny absolventům kurzu k ověření si správného pochopení získaných informací a znalostí.
Test po vyplnění odpovědí nabídne zobrazení výsledku správnosti jednotlivých odpovědí a u chybných odpovědí zobrazí správnou odpověď a případné vysvětlení. Současně absolvent získá informaci, kolik bodů z maxima možných svými odpověďmi získal.

Test současně slouží i jako podklad k vystavení certifikátu o absolvování kurzu, v případě, že absolvent kurzu si v testu tuto možnost vybere.

## Kdo se kurzu může zúčastnit?

Kurzy jsou volně dostupné, není třeba se nikde registrovat.
První e-learningový kurz nevyžaduje žádné předběžné znalosti z oblasti otevřených dat, postačí jen základní uživatelská znalost běžných kancelářských aplikací pro práci s daty (tabulkový procesor). 

Další výše zmiňované kurzy předpokládají přehled v oblasti otevřených dat, který lze načerpat právě v rámci předchozího základního kurzu.

## Proč e-learning vznikl?

Je zřejmé, že míra využívání otevřených dat a rozvoj ekosystému otevřených dat jsou významným způsobem závislé na proškolení kompetentních pracovníků. 
Vzdělávací portfolio otevřených dat proto nyní doplnila pětice e-learningových kurzů zaměřených jak na základní seznámení s celým konceptem, tak i na technické či manažerské aspekty otevřených dat.

Tato pětice kurzů je součástí komplexního [systému vzdělávání][sekce POD] v oblasti otevřených dat. 
Na rozdíl od online školení, která se konají s lektorem v předem daném čase a která jsou v podstatě přenesením klasického prezenčního vzdělávání do podoby videovýuky, nabízí e-learningové kurzy možnost vzdělávat se formou samostudia kdykoliv - podmínkou je pouze chuť dozvědět se něco nového a počítač s připojením k internetu. 
Vzdělávat se v oblasti otevřených dat je tedy nyní možné z pohodlí domova či kanceláře, přičemž “porce výuky” si lze dávkovat dle aktuálních časových možností a preferencí uživatele.

Obě formy - tj. online školení a e-learningové kurzy - reagují jednak na aktuální situaci, kdy se “ne-prezenční” vzdělávací akce dostávají do popředí z epidemických důvodů, ale také na zvýšenou poptávku po školení, která je motivována nutností publikovat otevřená data ze strany výrazně širší skupiny institucí, viz náš článek [Nové povinnosti pro ORP, kraje a orgány státní správy][článek JaMí] v oblasti otevřených dat.
    
[sekce POD]: /vzdělávání/ "Sekce vzdělávání na POD"
[článek JaMí]: /články/nové-povinnosti-pro-obce-kraje-a-orgány-státní-správy-v-oblasti-otevřených-dat "Úřední desky - článek JaMí"
[úvodní kurz]: /vzdělávání/e-learning/co-jsou-otevřená-data/ "Kurz Co jsou otevřená data"
[publikační plán]: /vzdělávání/e-learning/publikační-plán-a-publikace-dat/ "Kurz Publikační plán"
[katalogizace]: /vzdělávání/e-learning/katalogizace-otevřených-dat/ "Kurz Katalogizace"
[úvod do OFN]: /vzdělávání/e-learning/otevřené-formální-normy-ofn/ "Kurz Úvod do OFN"
[technické aspekty]: /vzdělávání/e-learning/technické-aspekty-otevřených-dat/ "Kurz Technické aspekty OD"
[sekce e-learning]: /vzdělávání/e-learning/ "E-learning - Vzdělávání - Portál otevřených dat"
