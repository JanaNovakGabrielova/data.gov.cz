---
layout: post
icon: whatshot
title: Česko si mírně polepšilo v mezinárodním hodnocení otevřených dat
detail: true
ref: MezinárodníHodnoceníOtevřenýchDat2019
lang: cs
author: michal_kubáň
---

Minulý týden Evropská komise zveřejnila na Evropském datovém portále výsledky každoroční studie hodnotící členské státy EU v oblasti otevřených dat tzv. [European Open Data Maturity Report 2019](https://www.europeandataportal.eu/en/dashboard#2019). Česká republika se v celkovém pořadí posunula z 21. na 19. místo a přesunula se do skupiny Followers. 

<!--more-->

Oproti předchozím rokům, kdy se členské státy předbíhaly v hodnocení, tak dochází k období upevňování stabilních pozic a menšího pohybu směrem nahoru. Větší důraz je kladen na kvalitu poskytovaných otevřených dat, hodnocení dopadu otevřených dat, ale nově i sdílení dat. 

Na prvních třech místech se v tomto roce umístily Irsko, následně Španělsko a Francie, které si udržely vedoucí pozice z předchozího roku. Ze 32 hodnocených zemích se přesně polovina umístila nad evropským průměrem (66%) a druhá pod ním. Open Data Maturity Report rozděluje hodnocení země do čtyř skupin - Beginners, Followers, Fast-trackers, Trend-setters. Letošní ročník ukázal jasné rozdělení mezi těmito skupinami.


<img src="/images/posts/2019-12-12-00.png" alt="Figure 3: Open data maturity clustering 2019" style="width:100%;"/>

Pouze první tři země spadají do Trend-setters. Do druhé nejlepší skupiny Fast-trackers, ve kterém byla v minulém roce i Česká republika, se letos z předchozích 16 zemí dostalo pouze 8 zemí. Skupina Followers je letos suverénně největší skupinou, jelikož do se ní zařadilo 14 zemí včetně České republiky. Do této skupiny patří například Rakousko, Estonsko, Německo, Belgie, Velká Británie, Rumunsko a další. Do poslední skupiny, nešťastně pojmenované “Beginners”, spadlo překvapivě Slovensko. 

Hodnotící studie Open Data Maturity Report ([podrobný report](https://www.europeandataportal.eu/sites/default/files/open_data_maturity_report_2019.pdf)) se tradičně zaměřuje na oblasti: koordinace politik, technická infrastruktura - portál, přínos - dopad, kvalita poskytovaných dat. Největší posun udělaly členské státy v oblasti koordinace politik otevřených dat, kde bylo průměrné skóre 74%. V oblasti národních portálů se situace oproti předchozím letům zlepšila. Letos bylo trendem více monitorovat a analyzovat chování návštěvníků portálů a zjišťovat, jaký obsah a jaká data je nejvíce zajímají. Výrazně hůře než kvalita dat a metadat dopadla kategorie měření dopadu a využití otevřených dat. Tato hodnotící kategorie je pro všechny členské státy velmi náročná, protože samotný monitoring a zajišťování využívání otevřených dat  je mnohdy mimo personální a finanční kapacity členských států. Česká republika ani v tomto případě není výjimkou. 

<img src="/images/posts/2019-12-12-01.png" alt="Figure 4: EU28 average open data maturity per dimension" style="width:100%;"/>

Celkově Česko zaostává za Evropským průměrem o pouhé 2% (64% z 66%). V oblasti koordinace politik ČR skončila na 14. místě. V oblasti datového portálu ČR skončilo na 28. místě a na 21. místě se umístilo v měření dopadů otevřených dat. 


<img src="/images/posts/2019-12-12-02.png" alt="State-od-Play on open data 2019. Maturity level rating and overall maturity level segmentation." style="width:100%;"/>

Nejlepšího výkonu Česká republika dosáhla v oblasti kvality metadat a otevřených dat, ve kterém ČR skončila na druhém místě za Irskem. 

<img src="/images/posts/2019-12-12-02.png" alt="State-od-Play on open data 2019. Dimension performance." style="width:100%;"/>

Letošní výsledky samohodnotícího dotazníku, který každoročně zpracovávají samotní gestoři agendy otevřených dat v členských státech, přinesl velké překvapení. Sousední Slovensko spadlo z 8. místa na 29. místo. Opačným směrem kráčelo naopak Dánsko, které z 28. místa doputovalo na 6. místo.
