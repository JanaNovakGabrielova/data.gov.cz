---
layout: post
icon: whatshot
title: Zúčastněte se „Dnů otevřených dat EU“ a pomozte utvářet naši digitální budoucnost
detail: true
image: ../attachments/2021-05-14/úvodní.webp
ref: 2021-05-14-eu-open-data-days-2021
lang: cs
author: michal_kubáň
---

První ročník „Dnů otevřených dat EU“ se bude konat ve dnech 23.–25. listopadu 2021.
Akce poslouží jako centrum poznatků o otevřených datech, které mohou využít subjekty z veřejného sektoru a přínosy tak předat dál občanům a podnikům.
Inspirujte se a seznamte se s nejnovějšími trendy a inovativními řešeními!
<!--more-->

Celá akce proběhne online.
Bude zahájena konferencí „EU DataViz 2021“ o veřejně přístupných datech a vizualizaci dat.
Ta se bude konat 23. a 24. listopadu.
Akci uzavře 25. listopadu finále soutěže „EU Datathon“, což je každoroční soutěž o nejlepší využití veřejně přístupných dat.

Přihlaste se na „Dny otevřených dat EU“ a pomozte formovat naši budoucnost využitím otevřených dat!

## Chcete vystoupit s příspěvkem na konferenci „EU DataViz 2021“?
Hledáme řečníky, kteří mají chuť vystoupit na konferenci s relevantním příspěvkem.
Jste odborník na open data nebo na vizualizaci dat?
Podělte se o své nápady, úspěšné projekty a osvědčené postupy, které lze uplatnit ve veřejném sektoru EU.

Vítáme návrhy z celého světa a ze všech oblastí: od akademické obce, soukromých subjektů, novinářů, odborníků na vizualizaci dat, orgánů EU, vnitrostátních orgánů veřejné správy i ostatních.
Další informace najdete na internetových stránkách akce [EU DataViz](https://op.europa.eu/en/web/eudataviz).

Návrhy příspěvku do konference [zasílejte do 21. května 2021](https://survey.alchemer.eu/s3/90321567/DataViz-submission-form).

## Soutěžte v „Datathonu EU“ 2021
Zašlete svůj návrh aplikace založené na veřejně přístupných datech a soutěžte o svoji část z celkové částky 99 000 EUR, která je letos pro výherce vyčleněna.
Svým řešením konkrétního problému souvisejícího s prioritami Evropské komise předveďte hodnotu veřejně přístupných dat.
Návrhy mohou zasílat účastníci z celého světa.

Další informace obsahují [pravidla soutěže](https://op.europa.eu/en/web/eudatathon).
Přihlášky [zasílejte do 21. května 2021](https://ec.europa.eu/eusurvey/runner/EU-Datathon-2021-project-descriptions).

## Hledáte další informace?
„Dny otevřených dat EU“ pořádá Úřad pro publikace Evropské unie za podpory programu ISA2.
Více informací najdete na internetových stránkách [EU Open Data Days](https://op.europa.eu/euopendatadays) a aktuality můžete sledovat na Twitteru [@EU_opendata](https://twitter.com/EU_opendata?ref_src=twsrc%5egoogle|twcamp%5eserp|twgr%5eauthor).

{% include image.html
   url="/attachments/2021-05-14/banner.webp"
   description="EU Open Data Days 2021"
%}