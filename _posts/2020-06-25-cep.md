---
layout: post
title: Podání návrhů projektů využití otevřených dat veřejné správy EU
detail: true
ref: cef2020
lang: cs
author: michal_kubáň
---

Od 30. června se otevírá výzva CEF podání návrhů projektů využití otevřených dat veřejné správy EU.
<!--more-->

Evropská komise připravuje vyhlášení výzvy k předkládání projektů v oblasti otevřených dat veřejné správy s indikativním rozpočtem 3 milióny EUR v rámci Nástroje pro propojení Evropy (Connecting Europe Facility Telecom). 

Do výzvy pod názvem „Přístup k opětovně využitelným informacím veřejného sektoru – Otevřená data veřejné správy – Generické služby“ bude možné předkládat návrhy prostřednictvím [webového formuláře](https://ec.europa.eu/inea/en/connecting-europe-facility/cef-telecom/apply-funding/2020-cef-telecom-calls-proposals) a to v období od 30. června do 5. listopadu 2020.  
Více informací a konkrétní formuláře budou zveřejněny při otevření výzvy.

Postup pro přihlášení projektu, proces výběru a následného kofinancování je popsán na [webových stránkách](https://ec.europa.eu/inea/en/connecting-europe-facility/cef-telecom/how-apply).

Podmínky výzvy umožňují přihlášení *konsorcia minimálně dvou subjektů*, z nichž přinejmenším *jeden představuje orgán veřejné správy České republiky*.
U vybraných projektů je plánováno proplacení až 75% uznatelných nákladů s tím, že trvání projektu může být až 36 měsíců. 

Program CEF Telecom si klade za cíl usnadnit přeshraniční interakci orgánů veřejné správy, firem 
a občanů skrze infrastrukturu digitálních služeb a širokopásmových sítí.
Podpořené projekty přispějí k vytvoření evropského ekosystému interoperabilních a propojených digitálních služeb, na jejichž základě může lépe fungovat jednotný digitální trh EU.  

Smyslem výzvy v oblasti otevřených dat veřejné správy je *urychlit vývoj informačních produktů a služeb založených na opětovném využití a provázání dat veřejného a komerčního sektoru EU*.
Snadnější přístup k datům veřejné správy je považován za jednu z klíčových oblastí společného datového prostoru.
Infrastruktura vytvořená díky spolufinancování z prostředků CEF Telecom pomůže vyřešit technické a právní problémy, s nimiž se širší využití otevřených dat veřejné správy v rámci EU potýká. 

Můžete si prohlédnout více informací k [pojetí společného datového prostoru EU](https://ec.europa.eu/digital-single-market/en/news/communication-towards-common-european-data-space).

Své dotazy můžete směřovat na [Renatu Brožkovou](mailto:renata.brozkova@mvcr.cz), Tel.: +420 974 817 531.
