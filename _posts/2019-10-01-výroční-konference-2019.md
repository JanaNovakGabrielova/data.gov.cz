---
layout: post
icon: whatshot
title: Konference Otevřená data ve veřejné správě
detail: true
ref: VýročníKonference2019
lang: cs
author: michal_kubáň
---

V pátek 27. září proběhla v Národní technické knihovně v Praze již čtvrtá
výroční [konference Otevřená data ve veřejné správě](https://opendata.gov.cz/edu:konference:2019).

<!--more-->

Konference se konala v rámci končícího projektu Implementace strategií v
oblasti otevřených dat II, který se zaměřuje na podporu institucí české
veřejné správy právě v oblasti otevřených dat. Akce se zúčastnilo na 150
odborníků.

Konferenci zahájil náměstek ministra vnitra pro informační a komunikační
technologie Jaroslav Strouhal, který mj. hovořil o cílech MV v oblasti
otevřených dat - co nejvíc poskytovatelů, co nejvíc zveřejněných informací.
Ministerstvo vnitra ČR jako gestor agendy otevřených dat na národní úrovni
se dlouhodobě zaměřuje také na osvětu a propagaci tohoto tématu. A právě
proto jsme v posledních třech letech uspořádali více než 100 workshopů
a školení. Celkově jsme proškolili více než 700 zaměstnanců státní správy
a samosprávy, prohlásil náměstek sekce ICT MV ČR Jaroslav Strouhal.

V rámci konference zazněly také nové pojmy - přední odborník v oblasti
eGovernmentu a Digitální šampion Ondřej Felix se ve své přednášce věnoval
problematice propojeného a veřejného datového fondu v kontextu informační
architektury veřejné správy.

Na konferenci byli pozváni také zahraniční odborníci. Milan Andrejkovic z
nově vzniklé datové kanceláře Úřadu místopředsedy vlády SR pro investice
a informatizaci představil přístup slovenské vlády k problematice otevřených
dat a Maarja-Leena Saar z kompetenčního centra Estonian Cooperation Assembly,
založeného prezidentem Estonska, hovořila o budování ekosystému otevřených dat.

