---
layout: post
icon: whatshot
title: Česko klesá v mezinárodním hodnocení otevřených dat 
detail: true
ref: opendamaturityreport2018
lang: cs
author: michal_kubáň
---

Evropská komise v minulých dnech zveřejnila každoroční hodnocení za oblast otevřených dat a informací veřejného sektoru.

<!--more-->

Evropská komise v minulých dnech zveřejnila každoroční hodnocení za oblast otevřených dat a informací veřejného sektoru. Podle studie [Open Data Maturity in Europe 2018](https://www.europeandataportal.eu/sites/default/files/edp_landscaping_insight_report_n4_2018.pdf) se Česká republika umístila na posledním místě ve druhé nejlepší skupině v tzv. “fast-trackers.” 

Česko se umístilo spolu s Finskem, Chorvatskem a Rumunskem na posledních příčkách ve skupině fast-trackers. Samotná [Česká republika](https://www.europeandataportal.eu/sites/default/files/country-factsheet_czech-republic_2018.pdf) se tak z 20. místa posunula o jednu příčku níže. ČR v hodnotících indikátorech patří k horšímu průměru v EU. Vyniká ale v určování podmínek užití v Národním katalogu otevřených dat. ČR rovněž dominuje v technické mini-disciplíně, a tedy zda, její katalogizační záznamy jsou v souladu s mezinárodním katalogizačním standardem DCAT-AP. Podrobnější hodnocení v jednotlivých oblastech si můžete rozkliknout v interaktivní [dashboardu](https://www.europeandataportal.eu/en/dashboard#2018). 

Evropská komise, která v předchozích letech hodnotila pouze oblast koordinace a vyspělost národních portálů, přidala další dvě kritéria, tj. dopad otevřených dat a kvalita poskytovaných dat. Změna metodiky výrazně zamíchala pořadím. Zatímco v loňském roce bylo v nejlepší skupině “trend-setters” 15 zemí EU, tak nyní, po změně metodiky, zůstalo na špičce pouze 5 států: Irsko, Španělsko, Francie, Itálie a Kypr. Do skupiny fast-trackers, ve kterém v loňském roce bylo pouze 8 zemí včetně České republiky, se v letošním roce zakotvilo 16 zemí. 

![CZECH REPUBLIC State-od-Play on Open Data - 2018](https://data.gov.cz/images/posts/ODM-2018-CS.png)

Velké nedostatky právě v novém kritériu, t.j. měření dopadu otevřených dat v oblasti ekonomické, sociální, společenské a využívání otevřených dat ve službách, se výrazně podepsaly na postavení ČR. Zajímavostí je, že i země známé svou vyspělostí a pokročilostí v eGovernmentu jako např. Estonsko, skončilo ve skupině beginners na 23. místě. Zástupci Evropské komise vybrali jako nejlepší příklad ve způsobu publikaci dat [otevřená propojená data České správy sociálního zabezpečení](https://data.cssz.cz/). V kategorii určující zajímavý příklad znovu využití dat: službu [Hlídač státu](https://www.hlidacstatu.cz/). 

Je tedy patrné, že v oblasti otevřených dat v Evropě se v posledních třech letech podařilo členským státům zajistit několik základních kritérií pro úspěšné zajištění agendy otevřených dat:  vybudování technické infrastruktury (národní a regionální portály), standardy a metodická základna, vzdělávací podpora (školení, workshopy) ale také koordinace na národní a regionální úrovni. Evropa na poli otevřených dat jednoznačně ještě více zrychluje a celkový trend otevřených dat zpátky směřuje k samotnému uživateli dat, a to konkrétně ke zlepšování kvality poskytovaných datových sad a opravdovému využívání otevřených dat. Součástí letošního dotazníku Evropské komise byla i nově i pilotní sekce o otevřených propojených datech, který se pravděpodobně stane součástí pravidelného hodnocení.   
