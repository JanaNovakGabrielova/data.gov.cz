---
layout: post
title: Sdílejte svoje zkušenosti na konferenci Otevřená data 2021
detail: true
ref: Konference2021CallForPapers
lang: cs
author: michal_kubáň
---

Pracujete s otevřenými daty?
Máte zajímavý příklad využití otevřených dat?
Nebo naopak publikujete zajímavá otevřená data a chcete je představit potenciálním uživatelům?
Napište nám a vystupte v listopadu na výroční konferenci Otevřená data 2021!
<!--more-->

Dne 5. listopadu 2021 se uskuteční již [6. ročník konference Otevřená data 2021].
Rádi bychom vás pozvali k aktivní účasti na této konferenci formou příspěvku.

Poskytovatelé otevřených dat, tj. orgány veřejné správy a další publikující subjekty, mohou představit svá otevřená data a řešení jejich publikace.
Uživatelé otevřených dat, tj. datoví experti, firmy, svazy a další, mohou představit užitečné aplikace, portály či vizualizace, které nad otevřenými daty tvoří.

Zájemce o aktivní vystoupení prosíme o vyplnění [strukturované přihlášky příspěvku] do 29. 8. 2021.
Hlavního programu konference se tradičně účastní více než 100 zástupců státní správy, místních samospráv i odborné veřejnosti.
Naším cílem je předat zájemcům otevřených dat cenné informace.
Proto umožníme vystoupit více účastníkům a těm, kteří se do programu nevejdou, umožníme předat své zkušenosti jiným způsobem, např. formou článku na [Portálu otevřených dat].

V případě jakýchkoliv dotazů nás prosím kontaktujte na [otevrenadata@mvcr.cz].

[6. ročník konference Otevřená data 2021]: https://opendata.gov.cz/edu:konference:2021 "Konference Otevřená data 2021"
[strukturované přihlášky příspěvku]: https://docs.google.com/forms/d/e/1FAIpQLSelFrZN5LYgTtbGSEIe9jgz23ABAABOfXWp68tdCgPSqzXwUA/viewform "Přihláška příspěvku na konferenci Otevřená data 2021"
[Portálu otevřených dat]: https://data.gov.cz/články/ "Portál otevřených dat"
[otevrenadata@mvcr.cz]: mailto:otevrenadata@mvcr.cz "E-mail otevřených dat"