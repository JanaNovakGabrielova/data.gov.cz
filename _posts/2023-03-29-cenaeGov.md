---
layout: post
title: Jedno z ocenění pro osobnosti eGovernmentu putuje opět do otevřených dat
detail: false
ref: cenaeGov
lang: cs
author: radka_domanská
---

Dne 22. května 2023 byly v Praze vyhlášené výsledky 8. ročníku soutěže eOsobnost eGovernmentu, která oceňuje ty, kteří se osobně věnují rozvoji elektronizace veřejné správy v ČR. V kategorii věnované centrálním úřadům se na druhém místě umístila národní koordinátorka otevřených dat Radka Domanská.

Magazín Egovernment Radku Domanskou ocenil nejen za působení v roli národní koordinátorky, která se snaží posunout veřejnou správu vpřed na poli otevřených dat, ale i za aktivity vedoucí k pochopení a řízení dat v organizaci tak, aby se data dala sdílet  v propojeném i veřejném datovém fondu.

Seznam všech oceněných naleznete na [stránkách magazínu Egovernment]. Všem gratulujeme.

[stránkách magazínu Egovernment]: https://www.egovernment.cz/inpage/eosobnost2023/ "cena osobnost eGovernmentu 2023"
