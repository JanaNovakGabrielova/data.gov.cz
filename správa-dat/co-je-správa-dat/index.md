---
layout: contained
title: Co je správa dat
ref: SprávaDat-CoJeSprávaDat
lang: cs
---

Správu dat chápeme jako soubor disciplín, které se věnují zacházení s daty tak, aby při jejich vytváření, zpracování, uchovávání, zpřístupňování a využívání byla chráněna jejich důvěryhodnost a hodnota. 

Realizaci rozhovorů o správě dat s úřady a tvorbě strategie předcházela příprava, která byla zaměřena na výběr a specifikaci relevantních oblastí důležitých pro dobrou správu dat ve veřejné správě. 
K tomu byl využit světově nejrozšířenější metodický rámec pro data management DAMA/DMBoK („Data Management Body of Knowledge“) v kombinaci se znalostmi a zkušenostmi dobré praxe data managmentu získanými od členů expertní skupiny, sestavené pro tento účel z oblasti komerčních společností a akademické sféry. 

Výsledkem společné přípravy byla specifikace pěti doporučených oblastí správy dat pro veřejnou správu ČR: 
- Oblast **Řízení a organizace správy dat** je zaměřena na organizační, procesní a kompetenční zajištění správného chování, rozhodování a kontroly v oblasti péče o data tak, aby byla chráněna jejich důvěryhodnost a hodnota jakožto cenného zdroje.  

- Oblast **Stanovení datových potřeb** je zaměřena na zmapování relevantních oblastí dat v organizaci a jejich prioritizaci, identifikace příležitostí a potřeb v těchto oblastech, definici a prioritizaci požadavků na datová řešení a vytvoření plánu aktivit směřujících k jejich naplnění. 

- Oblast **Popis dat** a datových řešení  je zaměřena na inventarizaci, evidenci, kategorizaci, popis, definici a modelování dat, ale také datových toků a všech IT komponent zapojených do řešení datových potřeb (primárních systémů, datových úložišť, datových sad a rozhraní, nástrojů pro ETL, analýzu a prezentaci dat).

- Oblast **Realizace datových řešení** je zaměřena na implementaci nových a rozvoj stávajících datových řešení (probíhající často v rámci rozvoje informačních systémů) tak, aby bylo možné následné získávání/vytváření, ukládání, zpracování a zpřístupňování dat.

- Oblast **Zajištění a využití dat** je zaměřena na provozování datových řešení, tj. reálné získávání/vytváření, ukládání, zpracování a zpřístupňování konkrétních dat tak, aby při tom byla zajištěna jejich dostupnost, bezpečnost, kvalita a interoperabilita; dále se zde řeší následná tvorba datových/analytických produktů (reportů, analýz, odpovědí na dotazy, datových sad apod.) pro podporu informovaného rozhodování ve veřejné správě a řízeného přístupu veřejnosti k datům veřejné správy.

V rámci každé z těchto oblastí řešíme několik konkrétnějších témat, která ukazuje následující schéma: 
{% include image.html url="../../přílohy/správa-dat/Schéma%20správy%20dat.webp" description="Schéma správy dat" %}

Další informace o oblastech a tématech správy dat uvádíme v [přehledovém dokumentu]. 

[přehledovém dokumentu]: ../../přílohy/správa-dat/Oblasti%20a%20témata%20správy%20dat.pdf "Oblasti a témata správy dat"
