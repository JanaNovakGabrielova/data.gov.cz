---
layout: post
detail: true
lang: cs
icon: list
ref: EDMR-2020
image: ../attachments/články/EDMR-2020/úvodní.svg 
author: michal_kubáň
date: 2021-01-12 05:00:00 +01:00
title: Po mírném vzestupu Česko klesá v mezinárodním hodnocení otevřených dat
---

V polovině prosince minulého roku Evropská komise publikovala na Evropském datovém portále výsledky každoroční studie, která hodnotí členské státy Evropské unie v oblasti otevřených dat. 
Studie [European Data Maturity Report 2020][EDMR] po roce zařídila Česko opět na 21. příčku, na kterém se ocitlo před dvěma lety. 

<!--more-->

Celoevropský trend ukazuje, že se evropské země v agendě otevřených dat v jednotlivých kategoriích zlepšují. 
Průměrně se skóre evropské sedmadvacítky posunulo na 78%, což je nárůst o 12 % ve srovnáním s rokem 2019. 
Poprvé se na 1. příčku dostalo Dánsko. 
Následuje Irsko, Španělsko, Francie. 
Nově se do skupiny tzv. Trend-setters dostalo Estonsko a zejména dva naši sousedé - Polsko a Rakousko. 
Nejpočetnější skupinou je seskupení tzv. Fast-trackers, kterou tvoří 13 zemí.  

{% include image.html
    url="../attachments/články/EDMR-2020/Clustering.svg"
    description="Rozdělení zemí do skupin, zdroj: <a href='https://www.europeandataportal.eu/' title='EDP'>European Data Portal</a> "
%}
{% include image.html
    url="../attachments/články/EDMR-2020/Clustering2.svg"
    description="Země v jednotlivých skupinách, zdroj: <a href='https://www.europeandataportal.eu/' title='EDP'>European Data Portal</a> "
%}
Česko vede 3. skupinu tzv. “Followers,” kterou tvoří také Rumunsko, Lucembursko, Belgie, Velká Británie, Moldavie. 
V poslední skupině tzv. Beginners zůstává například Slovensko, Portugalsko, Gruzie, Norsko, Maďarsko a další. 

Hodnotící studie Open Data Maturity Report se tradičně zaměřuje na [čtyři oblasti][dashboard]: koordinace politik, technická infrastruktura - datové portály, přínos - dopad otevřených dat, kvalita poskytovaných dat. Nejvíce si evropské země osvojily oblasti koordinace politik v oblasti otevřených dat. Koordinačně a strategicky si většina států Evropy uvědomuje potenciál otevřených dat a kladne na ně patřičný důraz při tvorbě svých politik. Na oblast národních portálů je rovněž kladen velký důraz,  jelikož průměrné skóre je 72%. 

Dříve státy chrlily otevřená data ve velkém množství bez toho, aniž by si zjistily, že po nich bude větší poptávka. V současné době většina států tíhne k pečlivému výběru datových sad ještě před jejich publikací s ohledem na to, že je kladen velký důraz na kvalitu otevřených dat ještě před samotnou publikací datové sady. Z dalších kritérií, které obsahuje mezinárodní studie, se nejméně rozvíjí oblast monitoringu dopadů a přínosů otevřených dat. 

{% include image.html
    url="../attachments/články/EDMR-2020/Přehled.svg"
    description="Přehled skóre v jednotlivých kategoriích, zdroj: <a href='https://www.europeandataportal.eu/' title='EDP'>European Data Portal</a> "
%}
{% include image.html
    url="../attachments/články/EDMR-2020/Přehled2.svg"
    description="Celkový přehled skóre, zdroj: <a href='https://www.europeandataportal.eu/' title='EDP'>European Data Portal</a> "
%}

## Česko se vrátilo o dva roky zpět 

Při podrobnějším pohledu na [detailní report o České republice][country factsheet] vidíme, že Česko celkově ztrácí 6 % na evropský průměr, který činí 78 %. Nejlépe si vedeme v kategorii politik (Policy), kdy ztrácíme dvě procenta na evropský průměr. Nejvíce ztrácíme v kategorii portálů (Portal), kdy jsme na 30. místě v Evropě. Jeden z hlavních důvodů ztráty velkého mnořství bodů v hodnotícím indikátoru portálů (Portal) je fakt, že na Portálu otevřených dat (data.gov.cz) neměříme návštěvnost a nezískáváme informace o návštěvnících - na Portálu otevřených dat nejsou zavedena pravidla pro cookies.  

V oblasti datové kvality je ČR nad evropským průměrem, přesto se za rok 2020 nachází na 7. místě v Evropě. Stoprocentního výsledku Česko dosahuje v dílčí oblasti kompatibility se standardem DCAT-AP v Národním katalogu otevřených dat a kontrole kvality metadat. 

[EDMR]: https://www.europeandataportal.eu/sites/default/files/edp_landscaping_insight_report_n6_2020.pdf
[dashboard]: https://www.europeandataportal.eu/cs/dashboard/2020#intro
[country factsheet]: https://www.europeandataportal.eu/sites/default/files/country-factsheet_czech-republic_2020.pdf