---
layout: post
detail: true
lang: cs
icon: list
ref: ord_1_otevřená-vědecká-data-úvod
author: jiří_marek
date: 2020-09-25 08:00:00 +02:00
title: Otevřená vědecká data: Díl 1: Úvod
---

Otevřená data mají mnoho podob a objevují se v mnoha kontextech. Kromě otevřených dat veřejného sektoru, která představují základ celé otevřeně-datové rodiny, existují např. ještě otevřená data o životním prostředí. Posledním, i když ne úplně novým členem, této rodiny jsou tzv. "otevřená vědecká data" z anglického originálu "Open Research Data". V následujícím článku, který je další ze série seriálových článků se dozvíte o tom, co jsou to otevřená vědecká data, jak se jejich důležitost v nasledující pandemická situaci výrazně zvýšila a zejména to, jak tato data nejsou zase tak vzdálená o otevřených dat veřejného sektoru, která zná veřejnost nejvíce.


{% include image.html 
   url="../attachments/články/ord_1_otevřená-vědecká-data-úvod/obrázky/vodan.png"
   description="Foto: <a href='https://www.go-fair.org/implementation-networks/overview/vodan/' title='VODAN'>Virus Outbreak Data Network (VODAN)</a>" 
%}

<!--more-->

## Co to jsou otevřená vědecká data?
Definice otevřených vědeckých dat je jednoduchá i složitá současně. Pokud se ale nebudeme snažit definovat, co to znamená "věda" samotná, jedná se prakticky o sdílení, otevírání a opakované využívání dat, která pochází z vědeckého prostředí nebo vznikla v rámci tzv. "vědeckého procesu" jak uvadí procesní definici [Koščík a kol.][koscik]. Další vodítko jak definovat vědecká data jako taková nám přináší i nová legislativa EU v podobě [Směrnice Evropského parlamentu a Rady (EU) 2019/1024 ze dne 20. června 2019 o otevřených datech a opakovaném použití informací veřejného sektoru][směrniceOD], která poprvé legislativně definuje vědecká data jako tzv. "údaje z výzkumu": 	
*„údaji z výzkumu“ dokumenty v digitální formě, kromě vědeckých publikací, které jsou shromažďovány nebo vytvářeny v průběhu činností vědeckého výzkumu a jsou používány jako důkazy v procesu výzkumu, nebo které jsou obecně akceptovány výzkumnou obcí jako nezbytné k validaci, zjištění a výsledků výzkumu;*. A ikdyž se z celé směrnice zabývá vědeckými daty pouze čl. 10 a recitály 27 a 28, je možné pozorovat postupné zbližování obou oblastí, o čemž více ještě níže.

Otevřená vědecká data jsou ale pouze malou části všech vědeckých dat, která jsou během výzkumu produkována, zpracovávána a obecně používána. Poměr mezi otevřenými a neotevřenými vědeckými daty je mnohem "horší" než je tomu v oblasti otevřených dat veřejného sektoru. Ve vědeckém světě, kde se využívá řada osobních údajů přímo pro výzkum, která jsou sice mezi výzkumnými týmy šířena, ale o umožnění sdílení těchto údajů komukoliv je prakticky vyloučeno, protože se často jedná o ty nejvíce citlivé údaje o konkrétních osobách (lékařská data, data vyjadřující postoje jako je sexuální orientace nebo politická příslušnost). A i když by mohl být protiargument, že veřejná správa těchto osobních údajů má také spoustu, je nutné zohlednit specifikum vědeckého sektoru, kde řada těchto údajů představuje i velmi dobrý základ pro následnou komercializaci výzkumné činnosti, což v případě veřejné správy nepřipradá v úvahu již z podstaty jejího zřízení. Vědecký pracovník se tak stejně jako úřední osoba dostává často na "tenký led", kdy se na jednu stranu musí přizpůsobit tlaku veřejnosti na transparentnost a efektivní využívání prostředků, ale na straně druhé si je vědom, že řadu výstupů, dat, informací prostě poskytnout z manžerského nebo právního důvodu nemůže. Technické aspekty a připravenost obou prostředí na otevřené sdílení údajů prozatím ponechme starnou. K tomu se dostaneme až v dalším díle této série článků.

Vědecká data je tak možno považovat v principu za stejná otevřená data jako ta z veřejné sektoru a prakticky i zájmovou samosprávu, kterými jsou vysoké školy a různé akademické a výzkumné institutce, je možné také považovat za součást veřejné správy (minimálně z laického pohledu). Je však nutné upozornit, že věda financovaná z veřejných prostředků a na veřejných institucích, kde dává smysl primárně o otevírání dat mluvit, je v procesu otevírání svých výsledků ještě o stupeň komplexnější než otevírání dat veřejného sektoru (státní správy a samospráv), protože stojí právě na pomezí veřejné a soukromé sféry a je tak nutné zohledňovat více faktorů při rozhodování zda některé výsledky otevřít nebo je ponechat uzavřené.

## Nárůst důležitosti otevřených vědeckých dat v dobách pandemie COVID-19
Aktuální nepříznivá globální epidemická situace přinesla řadu překážek, situace se kterými jsme si neuměli do této chvíle prakticky poradit, či si je dokonce někdy i představit. Nicméně tato nešťastná situace přinesla i řadu pozitivních věcí. Některé jsou už vidět (např. zrychlení zavádění digitálních technologií i na místa, kde to nebylo možné, plošnější zavádění možnosti využívat jako benefit tzv. "home office" nebo zvýšení možnosti bezkontaktní platby kartou), ale některé zatím vznikají v pozadí a svědky jejich pozitivního vlivu budeme až za nějakou dobu. Právě vědecký a akademický sektor je příkladem tohoto skrytého "budoucího benefitu", který s sebou pandemická situace spojená s nemocí COVID 19 přinesla. Mezi konkrétní příklady je možné určitě zařadit poměr článků o COVID 19 v režimu tzv. "otevřeného přístupu - Open Access", který stoupl z běžných 30-40 % na 86 % v této oblasti, jak se diskutovalo i na [konferenci Věda a výzkum v boji s pandemií SARS-CoV-2/Covid 19][covidkonference] 15.7.2020 v prostorách Ústavu molekulární genetiky AV ČR.

Mezi další benefity, které se pomalu ale jistě začínají projevovat jako důsledek "koronakrize" bezpochyby patří i naprosto bezprecedentní sdílení vědeckých dat napříč výzkumnými týmy na celém světě, dostupnost těchto dat pro různé farmaceutické firmy a obecně zvýšení opakovaného využití vědeckých dat prakticky do maximální podoby, kterou si vždy přáli "open nadšenci". Není to ovšem vše tak jednoduché a růžové, jak by se mohlo zdát. Tento bezprecedentní nárůst samozřejmě poukázal i na strukturální a systémové problémy sdílení vědeckých informací jako jsou nekonzistentnost dat, špatné metadatové popisy, neexistence oborováých standardů, které by danou činnost ulehčovali, případně jen čistě základní a povrchní připravenost některých vědeckých pracovišť na tuto situaci. V roce 2020 se tak v Evropě a dá se říct i po celém světě nacházíme ve velmi pozitivní situaci pro celou oblast tzv. "otevřené vědy - Open Science", kdy legislativní procesy EU prakticky vyžadují po členských státech, aby začaly sdílení vědeckých dat systematicky řešit (viz zmíněná [směrnice][směrniceOD] výše), technické možnosti i znalosti řady vyspělých pracovišť i individuálních vědeckých pracovníků se již dostali na úroveň, kdy jsou schopni takové sdílení dat umožnit a pandemie nemoci COVID-19 vyvovala celosvětovou poptávku po těchto řešeních a postupech. Můžeme tak v následujících několika letech minimálně v Evropě očekávat významný rozvoj této oblasti v kontextu vývoje a postupného spouštění portálu [European Open Science Cloud][EOSC] a uvádění [Evropské datové strategie][EUDataStrategy] do praxe.

Jelikož lepší sdílení jakýchkoliv dat vyžaduje zejména koordinaci a spolupráci klíčových datově orientovaných aktérů vědecko-výzkumného sektoru, vznikl projekt [Virus Outbreak Data Network (VODAN)][VODAN], který spojil 4 celosvětově nejvýznamější iniciativy v oblasti FAIR/Open Data ([GO FAIR][GOFAIR], [CODATA][CODATA], [Research Data Alliance (RDA)][RDA], [World Data System (WDS)][WDS]) za cílem nastavit standardy, podpořit sdílení informací a zejména systematicky posunout prostředí do více strukturalizované a uchopitelné podoby pro automatické zpracování významných objemů dat spojených s vědeckým výzkumem. Mezi cíle projektu [VODAN][VODAN] patří například:


1. **Zajistit**, že WHO-CRF(s) a další formuláře určené pro sběr dat o nemoci COVID-19 jsou správně zmapovány do počítačové-zpracovatelného formátu (RDF), aby kdokoliv kdo by využíval tyto dotazníky měl výsledná data jako počitačově-použitelné digitální objekty (tzv. FAIR objekty).

2. **Vytvořit**, vícekanálové a uživatelsky přívětivé vstupní systémy (např. webové formuláře), které vytváří interoperabilní data (FAIR) data při uložení.

3. **Podporovat** partnery v postižených regionech v použitívání tradičních zdrojových souborů k vytváření FAIR verzí vybraných a dostupných datasetů s místními experty (oboroví, EHR a sémantičtí experti) zejména skze online kolaborativní workshopy. 

a další

Konečným cílem těchto snah by pak mělo být, aby se tato iniciativa začlenila do již existujících nebo nově vzniklých organizací, které s tématech FAIRifikace dat okolního světa již pracují, včetně registrů vakcín, jejich vedlejších účinků apod. Společně s tímto by aktuální konsorcium mělo ještě volně zpřístupnit specifikace k tomuto systému, aby v budoucnu mohl být tento systém využit pro případně další epidemie, kterým bychom mohli čelit. Projekt VODAN tak je specifický tím, že vzniká v prostředí organizací, které již od svého počátku mají interoperabilitu dat "ve své nátuře". Uvažují tedy zejména způsobem, který budem v následujích letech vidět čím dál častěji a to, že projekty řešící některé z aktuálních témat musí zejména dobře zapadnout do již existujícího prostředí a ne opakovaně vymýšlet od znovu již vymyšlené. Což je ve své podstatě i "racio" opakovaného použití otevřených dat v obecné rovině.


## Propení otevřených vědeckých dat a informací veřejného sektoru
Zavěrečná podklapitola je poté věnována ukázce toho, že propojení veřejného a akademického sektoru v oblasti otevřených dat se postupně stává každodenní realitou. Jako určitý prapočátek těchto snah je možné považovat zákon 123/1998 Sb., o právu na informace o životním prostředí, který přímo tyto oblasti nepropojoval, ale zaměřoval se na oblast, jejíž výstupy používala jak veřejná správa tak i akdemické obec. A přesto, i když se zdálo, že tyto dva světy stojí odděleně, k postupnému sbližování docházelo aktivitami jako je např. "občanská věda - Citizen Science" nebo rozvoj tzv. "rozhodování na základě faktů - evidence-based policymaking". Praktickým vyústěním několika let "vzájemného oťukávání" je poté možné pozorovat nové iniciatvy Evropské komise jako jsou [Science Meets Parliaments/Science Meets Regions][SMP/SMR] nebo [City Sciecne Initiave][CSI], kdy obě tyto aktivity mají jasný cíl a to přivést výsledky výzkumu blíže využítí ve veřejné správě a to jak na úrovni metodické, legislativní ale právě i datové. V této oblasti je aktivní v ČR např. město Brno, které se do obou výše zmíněných iniciativ zapojilo a k tomu velmi silně podporuje vzájemné provazování akademického sektoru na místní samosprávu nástroji jako jsou strategické dokumenty ([Strategie #brno2050][brno2050], [RIS JMK][RIS]) nebo konkrétními projekty jako jsou například dlouho plánované "Smart City Vouchery", které mají po vzoru [Inovačních][IV] a [Kreativních][KV] voucherů se tímto projektem bude snažit "bořit bariéry" mezi městskými firmami a právě akademickým sektorem a výzávat obě strany k hluubší spolupráci. Příklad z národní úrovně, který je přímo zaměřený na otevřená data je poté výskyt otevřených datových sad o nemoci COVID-19 v [Národním katalogu otevřených dat][NKOD]. Z evropské úrovně poté lze vyzvihnout umístění všech reportů a datových sad [Joint Research Center][JRC] jako výzkumného centra Evropské komise v [Evropské datovém katalogu][EUKOD].

{% include image.html 
   url="../attachments/články/ord_1_otevřená-vědecká-data-úvod/obrázky/City_Science_Initiative.png"
   description="Foto: <a href='https://ec.europa.eu/jrc/communities/en/community/city-science-initiative' title='City Science Initiative'>City Science Initiative</a>" 
%}

V tomto kontextu poté nesmíne opomenout ani stále větší využívání akronymu FAIR (F=Findable, A=Accesible, I=Interoperable and R=Re-useble) a zavádění tzv. [FAIR principů][FAIR], které jsou pro akademický svět již docela známé, i do oblastí zpracování dat v rámci veřejné správy. Druhou oblastí, která je významněji rozšířena v akademické sféře je poté tzv. "Data Management Plánování" a tvorba Data Managent Plánů ([DMP][DMP]). Tyto plány poté slouží pro řízení vědeckých výsledků a procesů celého výzkumu a je předpoklad, že tyto postupy se mohou alespoň částečně přenést i do praxe veřejné správy. O tom ale budou další dva články z této série. V díle č. 2 se podíváme na ekosystém otevřených vědeckých dat a popíšeme si hlavní aktéry vědeckého datové prostředí, podrobněji se zaměříme na zmíněné [FAIR principy][FAIR] a ukážeme si praktický příklad, jak může fungovat spolupráce města a akademického sektoru. Díl č. 3 se následně zaměří na popis Data Management Plánování akademických projektů a procesů a pokusí se přiblížit postupy, které by se mohly případně do budoucna propsat i do chování veřejné správy.

## Závěr
Článek představil úvod do nové skupiny otevřených vědeckých dat, která bude v následujícím období nabírat stále více na důležitosti a jak bylo diskutováno v závěru, tak trend propojování vědeckého a veřejného sektoru je velmi aktuální a ještě o něm určitě uslyšíme. Druhý z této série článků se poté zaměří na hlubší diskuzi právě toho, jak mohouo otevřená vědecká data ovlivnit ta z veřejného sektoru.

Pokud Vás zaujalo téma otevřených vědeckých dat, neváhejte nám napsat na [otevrenadata@mvcr.cz][odmvcr]. Do předmětu prosím uveďte "*ord*" a my se Vás pokusíme nasměrovat na některého z kolegů z českých univerzit a výzkumných center, se kterými jsme v této oblasti ve spojení. Mezi tím než se nám to povede, tak se můžete podívat [Národního katalogu otevřených dat][NKOD] na další zajímavé datové sady z vědeckého i veřejné prostředí. 

------------

[koscik]: https://obchod.wolterskluwer.cz/cz/vyzkumna-data-a-vyzkumne-databaze-pravni-ramec-zpracovani-a-sdileni-vedeckych-poznatku.p4405.html "Výzkumná data a výzkumné databáze. Právní rámec zpracování a sdílení vědeckých poznatků"
[směrniceOD]: https://eur-lex.europa.eu/legal-content/CS/TXT/HTML/?uri=CELEX:32019L1024&from=CS "Směrnice EU 1024/2019"
[covidkonference]: https://vedavyzkum.cz/z-domova/z-domova/jak-veda-a-vyzkum-pomohly-v-boji-s-pandemii
[EOSC]: https://www.eosc-portal.eu/, "European Open Science Cloud (EOSC)"
[EUDataStrategy]: https://ec.europa.eu/info/strategy/priorities-2019-2024/europe-fit-digital-age/european-data-strategy_cs "Evropská datová strategie"
[VODAN]: https://www.go-fair.org/implementation-networks/overview/vodan/ "Virus Outbreak Data Network (VODAN)"
[GOFAIR]: https://www.go-fair.org/ "GO FAIR"
[CODATA]: https://codata.org/ "CODATA"
[RDA]: https://www.rd-alliance.org/groups/professionalising-data-stewardship-ig "Research Data Alliance"
[WDS]: https://www.worlddatasystem.org/ "World Data System (WDS)"
[SMP/SMR]: https://ec.europa.eu/jrc/en/science-meets-parliamentscience-meets-regions/call "Science Meets Parliaments/Science Meets Regions"
[CSI]: https://ec.europa.eu/jrc/communities/en/community/city-science-initiative "City Science Initiative"
[brno2050]: https://brno2050.cz/ "Strategie #brno2050"
[RIS]: http://www.risjmk.cz/cz/ "RIS JMK"
[IV]: https://www.mpo.cz/cz/rozcestnik/pro-media/tiskove-zpravy/mpo-podpori-sdileni-poznatku-pro-boj-proti-koronaviru--vyhlasilo-vyzvu-inovacni-vouchery-covid-19--254130/ "Inovační vouchery"
[KV]: https://www.kreativnivouchery.cz/ "Kreativní vouchery"
[JRC]: https://ec.europa.eu/jrc/en "Joint Research Centre"
[EUKOD]: https://www.europeandataportal.eu/cs "Evropský katalog otevřených dat"
[FAIR]: https://www.go-fair.org/fair-principles/ "FAIR principy"
[DMP]: https://ec.europa.eu/research/participants/docs/h2020-funding-guide/cross-cutting-issues/open-access-data-management/data-management_en.htm "Data Management Plan (DMP)"
[NKOD]: https://data.gov.cz/ "Národní katalog otevřených dat"
[odmvcr]: otevrenadata@mvcr.cz "otevrenadata@mvcr.cz"