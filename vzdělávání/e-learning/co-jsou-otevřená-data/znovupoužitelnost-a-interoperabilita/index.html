---
layout: revealjs
title: Znovupoužitelnost a interoperabilita - e-Learning otevřených dat
---
<section>
  <h2>Znovupoužitelnost a interoperabilita</h2>
  <p>Obecným cílem publikování otevřených dat je umožnit nejrůznějším
    subjektům jejich využívání a následné vytváření hodnot z těchto dat.</p>
  <p class="fragment fade-up">Cílem je, že daná konkrétní data budou
    <strong>využívána znovu a znovu různými způsoby a budou dále
      propojována s dalšími daty.</strong></p>
  <p class="fragment fade-up">Zajištění znovupoužitelnosti a interoperability –
    pojem interoperability bude vysvětlen v následujícím příkladu – nám umožní
    realizovat tyto cíle co nejjednodušeji.</p>
</section>

<section>
  <h2>Motivační příklad</h2>
  <p>Představme si několik obcí z daného regionu, které budou publikovat
    seznamy nadcházejících akcí jako otevřená data a vývojáře, který by
    chtěl vytvořit mobilní aplikaci, která bude mít charakter kalendáře
    akcí v daném regionu…</p>
  <p class="fragment fade-up">…čili chtěl by vytvořit novou službu
    občanům, která bude využívat existující datové zdroje.</p>
</section>

<section>
  <h2>Motivační příklad II</h2>
  <p>Zamýšlená aplikace bude v každém případě zpracovávat jednotlivé
    datové zdroje.</p>
  <p class="fragment fade-up">Předpokladem pro jejich jednoduché a
    efektivní zpracování je to, že “podobná data budou publikována
    stejným způsobem”.</p>
</section>

<section>
  <div class="flex-column-fill">
    <h2>Motivační příklad III</h2>
    <div class="flex-row-cropp">
      <div style="flex: 1;">
        <p>Pokud bude jedna obec ve svém datovém zdroji uvádět data
          událostí v podobě “23. září 2021”,<br />druhá “2021-09-23”,<br
            />třetí…,<br />pak bude nutné „každý zdroj zpracovávat
          speciálně“.</p>
      </div>
      <div style="flex: 0.8;" class="flex-column">
        <p class="fragment fade-up"><em>Situace vypadá následovně: obce
            znázorněné šedými obdélníčky poskytují otevřená data
            stejného typu v různých podobách znázorněných různě
            barevnými útvary.</em></p>
        <div class="image-container">
          <img class="fragment fade-up" src="standardizace2.webp" />
        </div>
      </div>
    </div>
  </div>
</section>

<section>
  <div class="flex-column-fill">
    <h2>Motivační příklad IV</h2>
    <div class="flex-row-cropp">
      <div style="flex: 1;">
        <p>Klíčovým krokem k efektivnímu řešení je <strong>standardizace.</strong></p>
        <p class="fragment fade-up">Budou-li všechny obce publikovat
          <strong>stejné typy dat stejným způsobem</strong> – například
          datum pouze ve tvaru RRRR-MM-DD – bude zpracování jejich
          datových zdrojů výrazně jednodušší.</p>
      </div>
      <div style="flex: 0.8;" class="flex-column">
        <p class="fragment fade-up"><em>Situace vypadá nyní takto: obce
            znázorněné šedými obdélníčky poskytují svá data stejného
            typu standardizovaným způsobem. Jejich data pak lze
            zpracovávat univerzálním způsobem.</em></p>
        <div class="image-container">
          <img class="fragment fade-up" src="standardizace1.webp" />
        </div>
      </div>
    </div>
  </div>
</section>

<section>
  <h2>Standardizace pomáhá eliminovat situace, kdy…</h2>
  <ul>
    <li>stejné atributy ve dvou datových sadách jsou pojmenovávány
      různě, naopak stejně pojmenované atributy mají různý význam,</li>
    <li class="fragment fade-up">různé identifikátory použité k
      identifikaci stejných věcí, naopak stejné identifikátory k
      identifikaci různých věcí,</li>
    <li class="fragment fade-up">různé způsoby popisu dané oblasti,
      např. v jednom datovém zdroji je adresa jako celek, ve druhém je
      oddělena ulice, číslo popisné aj.</li>
  </ul>
</section>

<section>
  <h2>Standardizace v oblasti otevřených dat II</h2>
  <p>Cílem standardizace je dosažení interoperability.</p>
  <p class="fragment fade-up">Jakým způsobem toho dosáhneme?</p>
  <p class="fragment fade-up"><strong>Shodou na atributech, jejich
      názvech a typech jejich hodnot.</strong></p>
  <p class="fragment fade-up">Budeme-li např. pracovat s adresami,
    dohodneme se, že budeme používat položky (atributy) jméno_ulice,
    číslo_popisné, číslo_orientační, ..., které budeme nazývat právě
    takto, a všechny budou texty, čili řetězce znaků.</p>
  <p class="fragment fade-up"><em>Pozn. V případě čísla orientačního
      bychom mohli uvažovat o datovém typu „přirozeného čísla“, ale
      chceme mít možnost uvést v této položce třeba i řetězec „81b“.</em></p>
</section>

<section>
  <h2>Standardizace v oblasti otevřených dat III</h2>
  <p>Obecně to znamená, že budeme standardizovat a následně používat
    stejná datová schémata pro popis stejných entit.</p>
  <p>Připomeňme, že datová schémata popisují strukturu dat.</p>
</section>

<section>
  <h2>Otevřené formální normy</h2>
  <p>Příkladem standardizace jsou otevřené formální normy.</p>
  <p class="fragment fade-up"><strong>Otevřenou formální normou</strong>
    je obecně pravidlo, které bylo vydáno písemně a obsahuje specifikace
    požadavků na zajištění schopnosti různých programových vybavení
    vzájemně si poskytovat služby a efektivně spolupracovat.</p>
</section>

<section>
  <h2>Otevřené formální normy II</h2>
  <p>Otevřené formální normy jsou zavedeny v legislativě (v zákoně č.
    106/1999 Sb., § 3 odst. 9).</p>
  <p class="fragment fade-up">Tento zákon také říká, že: „formát i
    metadata (zveřejňovaných dat) by měly co nejvíce splňovat otevřené
    formální normy.“ – viz § 4b odst. 1.</p>
</section>

<section>
  <h2>Otevřené formální normy III</h2>
  <p>Co je cílem otevřených formálních norem?</p>
  <ul class="fragment fade-up">
    <li><strong>sjednotit věcný obsah, chcete-li konceptualizaci,</strong></li>
    <li><strong>sjednotit strukturu a formát dat.</strong></li>
  </ul>
</section>

<section>
  <h2>Příklad otevřené formální normy</h2>
  <p>Otevřenou formální normu budeme ilustrovat na konkrétním příkladu
    sportovišť.</p>
  <p class="fragment fade-up">Ukázkovým využitím této formální normy pak
    může být publikování dat o sportovištích jednotlivými obcemi.</p>
  <p class="fragment fade-up">Na základě toho pak může vzniknout
    aplikace, která vyhledá v našem okolí sportoviště a zjistí jejich
    otevírací dobu.</p>
</section>

<section>
  <h2>Příklad otevřené formální normy II</h2>
  <p>Sportoviště může mít např. podmínky využívání, což je text – stejně
    tak v případě provozního řádu.</p>
  <p class="fragment fade-up">Sportoviště může mít samozřejmě nějakou
    provozní dobu, což jsou časové specifikace, které jsou popsány v
    jiné – znovupoužitelné – otevřené formální normě.</p>
  <p class="fragment fade-up">A podobně bychom mohli pokračovat dále.</p>
</section>

<section>
  <h2>Příklad otevřené formální normy III</h2>
  <p>Neformálně jsme takto ukázali, jak vzniká konceptualizace – určení,
    s jakými objekty budeme pracovat, jakou mají strukturu a jaké jsou
    mezi nimi vztahy.</p>
  <p class="fragment fade-up">Také jsme si ukázali, že atributy těchto
    objektů mají nějaké typy – např. číslo, text, …</p>
</section>

<section>
  <div class="flex-column-fill">
    <h2>Příklad otevřené formální normy IV</h2>
    <p>Výsledkem pak může být model v podobě grafu:</p>
    <a href="https://ofn.gov.cz/sportoviště/#přehled" target="_blank"
      class="image-container">
      <img class="fragment fade-up" src="ofnSportoviste.svg" />
    </a>
  </div>
</section>

<section>
  <h2>Příklad otevřené formální normy V</h2>
  <p>Kompletní formální normu pro sportoviště si může <a
      href="https://ofn.gov.cz/sportoviště/" target="_blank">prohlédnout</a>.</p>
  <p class="fragment fade-up">V tomto modulu nám nejde o to naučit se
    tvořit otevřené formální normy, ale jen získat přehled o tom, k čemu
    otevřené formální normy jsou a co v nich můžeme najít.</p>
  <p class="fragment fade-up">O otevřených formálních normách se můžete
    dozvědět v jednom z našich <a href="../../otevřené-formální-normy-ofn/"
      target="_blank">dalších e-learningových kurzů</a>.</p>
</section>

<section>
  <h2>Reálná data instituce vs. příslušná OFN</h2>
  <p>Vztah reálných dat instituce a OFN lze shrnout v následujících
    bodech:</p>
  <ul class="fragment fade-up">
    <li>má-li poskytovatel data – ve smyslu konkrétních položek – která
      <strong>jsou v příslušné OFN uvedena, pak by měl tato data
        publikovat v souladu s touto OFN,</strong></li>
    <li>pokud poskytovatel data, která jsou v OFN uvedena – opět ve
      smyslu konkrétních položek, <strong>nemá, pak je nemusí
        publikovat,</strong> což není v rozporu s OFN,</li>
    <li>má-li poskytovatel ještě další data, která <strong>v OFN nejsou
        zmíněna, pak je může publikovat v souladu s principy OD
        libovolně.</strong></li>
  </ul>
</section>

<section>
  <div class="flex-column-fill">
    <h2>Otevřené formální normy – shrnutí</h2>
    <p><strong>Publikace dat s využitím otevřených formálních</strong>
      norem umožní:</p>
    <ul class="fragment fade-up">
      <li>vytvářet snadno aplikace “konzumující data z více zdrojů”,</li>
      <li>dosáhnout časových a finančních úspor, neboť uživatelé nebudou
        muset trávit tolik času přípravou a integrací dat z různých
        zdrojů.</li>
    </ul>
    <div class="image-container">
      <img class="fragment fade-up" src="ofnPrakticky.svg" />
    </div>
  </div>
</section>

<section>
  <h2>Konec modulu</h2>
  <p><em>Pokračujte prosím na <a href="../katalogizace-otevřených-dat/">následující
        modul</a>.</em></p>
</section>
