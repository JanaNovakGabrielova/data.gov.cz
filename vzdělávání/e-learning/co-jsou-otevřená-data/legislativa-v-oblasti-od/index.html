---
layout: revealjs
title: Legislativa v oblasti otevřených dat - e-Learning otevřených dat
---
<section>
  <h2>Legislativa v oblasti OD, zejm. se zřetelem aktuální stav v ČR</h2>
  <p>Otevřená data jsou v ČR zakotvena legislativně.</p>
  <p class="fragment fade-up">V tomto modulu se podíváme na základní
    právní normy, ve kterých se otevřená data vyskytují.</p>
</section>

<section>
  <h2>Zákon č. 106/1999 Sb. – Zákon o svobodném přístupu k informacím</h2>
  <p><a href="https://www.zakonyprolidi.cz/cs/1999-106" target="_blank">Základní
      zákon</a>, ve kterém jsou otevřená data definována:</p>
  <ul class="fragment fade-up">
    <li>v § 3 shrnuje základní pojmy (strojově čitelný formát, …),</li>
    <li>v § 4b dává do souvislosti zveřejňování informací s otevřeným, a
      strojově čitelným formátem, zmiňuje se o otevřených formálních
      normách.</li>
    <li>v § 4c zavádí Národní katalog otevřených dat.</li>
  </ul>
  <p class="fragment fade-up">Nyní si projdeme společně znění
    příslušných definic.</p>
</section>

<section>
  <h2>Strojově čitelný formát</h2>
  <p>Definován v § 3 odstavec 7 zákona č. 106/1999 Sb.:</p>
  <p class="fragment fade-up"><em>„...Strojově čitelným formátem se pro
      účely tohoto zákona rozumí formát datového souboru s takovou
      strukturou, která umožňuje programovému vybavení snadno nalézt,
      rozpoznat a získat z tohoto datového souboru konkrétní informace,
      včetně jednotlivých údajů a jejich vnitřní struktury …“</em></p>
</section>

<section>
  <h2>Otevřený formát</h2>
  <p>Definován v § 3 odstavec 8 zákona č. 106/1999 Sb.:</p>
  <p class="fragment fade-up"><em>„...Otevřeným formátem se pro účely
      tohoto zákona rozumí formát datového souboru, který není závislý
      na konkrétním technickém a programovém vybavení a je zpřístupněn
      veřejnosti bez jakéhokoli omezení, které by znemožňovalo využití
      informací obsažených v datovém souboru…“</em></p>
</section>

<section>
  <h2>Otevřená formální norma</h2>
  <p>Definována v § 3 odstavec 9 zákona č. 106/1999 Sb.:</p>
  <p class="fragment fade-up"><em>„...Otevřenou formální normou se pro
      účely tohoto zákona rozumí pravidlo, které bylo vydáno písemně a
      obsahuje specifikace požadavků na zajištění schopnosti různých
      programových vybavení vzájemně si poskytovat služby a efektivně
      spolupracovat…“</em></p>
</section>

<section>
  <h2>Otevřená data</h2>
  <p>Definována v § 3 odstavec 11 zákona č. 106/1999 Sb.:</p>
  <p class="fragment fade-up"><em>„...Otevřenými daty se pro účely
      tohoto zákona rozumí informace zveřejňované způsobem umožňujícím
      dálkový přístup v otevřeném a strojově čitelném formátu, jejichž
      způsob ani účel následného využití není omezen a které jsou
      evidovány v národním katalogu otevřených…“</em></p>
</section>

<section>
  <h2>Poznámka – aneb „známé principy“</h2>
  <p>Vidíme, že zákonná definice pokrývá principy otevřených dat, se
    kterými jsme se seznámili v úvodu tohoto kurzu, tedy:</p>
  <ul class="fragment fade-up">
    <li>strojová čitelnost,</li>
    <li>používání formátů s otevřenou specifikací,</li>
    <li>neomezující podmínky užití,</li>
    <li>kvalitní metadata a katalogizace – zajištění dohledatelnosti a důvěryhodnosti.</li>
  </ul>
</section>

<section>
  <h2>Jaká data veřejné správy musejí být publikována jako otevřená
    data?</h2>
  <p>Zákon o svobodném přístupu k informacím až do roku 2021 <strong>nestanovoval,
      jaká data mají být publikována jako otevřená data.</strong></p>
  <p class="fragment fade-up">Ta byla dána <strong>Nařízením vlády č.
      425/2016 Sb.</strong> – <a
      href="https://www.zakonyprolidi.cz/cs/2016-425" target="_blank">Nařízení
      vlády o seznamu informací zveřejňovaných jako otevřená data</a>,
    které se však už nyní neaplikuje, neboť tato oblast je pokryta
    novelou zákona o svobodném přístupu k informacím.</p>
</section>

<section>
  <h2>Vybrané sady zmíněné v Nařízení</h2>
  <p>Na základě tohoto Nařízení vlády bylo jako otevřená data
    publikováno 24 datových sad, např.:</p>
  <em>
    <ul class="fragment fade-up">
      <li>Informace obsažené v základním registru agend, orgánů veřejné
        moci, soukromoprávních uživatelů údajů a některých práv a
        povinností podle zákona č. 111/2009 Sb., o základních
        registrech, ve znění pozdějších předpisů,</li>
      <li>informace obsažené v základním registru územní identifikace,
        adres a nemovitostí podle zákona č. 111/2009 Sb., ve znění
        pozdějších předpisů,</li>
      <li>Informace obsažené v Národním registru poskytovatelů
        zdravotních služeb podle zákona č. 372/2011 Sb., o zdravotních
        službách a podmínkách jejich poskytování (zákon o zdravotních
        službách), ve znění pozdějších předpisů,</li>
      <li>(...)</li>
    </ul>
  </em>
</section>

<section>
  <h2>Povinně publikovaná otevřená data</h2>
  <p>Povinné subjekty dle zákona 106/1999 Sb. musí zveřejnit jako
    otevřená data</p>
  <ul class="fragment fade-up">
    <li>informace z jimi vedených registrů, evidencí, seznamů nebo
      rejstříků obsahující informace, které jsou na základě zákona
      každému přístupné,</li>
    <li>metadata úředních desek.</li>
  </ul>
  <p class="fragment fade-up"><em>Pozn.: Zveřejnění informací z již
      existujících registrů ve formě otevřených dat musí být provedeno
      nejpozději do 31. prosince 2023. Metadata z úředních desek musí
      být zveřejňována nejpozději od 1. února 2022.</em></p>
</section>

<section>
  <h2>Evropská legislativa</h2>
  <p>Otevřená data se objevují i v <strong>unijní legislativě,</strong>
    konkrétně ve <a
      href="https://eur-lex.europa.eu/legal-content/CS/TXT/?uri=CELEX:32019L1024"
      target="_blank">Směrnici Evropského parlamentu a Rady (EU)
      2019/1024 ze dne 20. června 2019 o otevřených datech a opakovaném
      použití informací veřejného sektoru</a>.</p>
</section>

<section>
  <h2>Otevřená data a strategické dokumenty</h2>
  <p>Otevřenost a transparentnost</p>
  <ul class="fragment fade-up">
    <li>patří k architektonickým principům eGovernmentu definovaných
      <strong>Informační koncepcí České republiky,</strong></li>
    <li>jsou principy převzaté ze <strong>strategických dokumentů
        Evropské unie,</strong></li>
    <li>na národní úrovni jsou doplněny <strong>principem „otevřená data
        jako standard“.</strong></li>
  </ul>
</section>

<section>
  <h2>Jak přistoupit k principům otevřenosti a transparentnosti</h2>
  <p>Pro dodržení těchto principů musí organizace veřejné správy
    <strong>publikovat veřejné údaje evidované ve svých informačních
      systémech jako otevřená data.</strong></p>
  <p class="fragment fade-up">Pro neveřejné údaje musí být jako otevřená
    data zveřejňována jejich <strong>anonymizovaná podoba, souhrn nebo
      statistika,</strong> nebo obdobná forma, pokud může mít význam pro
    uživatele těchto dat.</p>
</section>

<section>
  <h2>Důležité zmínky o publikování otevřených dat</h2>
  <p>Potřebnost publikace otevřených dat je zmíněna v:</p>
  <ul class="fragment fade-up">
    <li><strong>Programovém prohlášení Vlády ČR z června 2018</strong> –
      všechna dostupná a zveřejnitelná data, která vzniknou za peníze
      daňových poplatníků, musí být neprodleně bezplatně zveřejňována
      jako otevřená data,</li>
    <li>mezinárodní iniciativě <strong>Partnerství pro otevřené
        vládnutí.</strong></li>
  </ul>
</section>

<section>
  <h2>Konec modulu</h2>
  <p><em>Pokračujte prosím na <a href="../na-otevřená-data-prakticky/">následující
        modul</a>.</em></p>
</section>
